این هفته درباره ی ولتر * می خواندم ، درباره شعر طولانی اش برای زلزله لیزبن و اثرات این زلزله بر جهانبینی او و جهانبینی مردم و دیدشان به مذهب. 
طبیعت خشن و بی رحم و کور است، برای هیچ دو عاشقی ،برای هیچ مادر و فرزندی،  برای هیچ کس و هیچ چیز ارزش خاصی قائل نیست. درکی ندارد و کنترلی هم ندارد و این تکان دهنده و رنج آور است مخصوصا وقتی می دانی نجات دهنده ای نیست،هشدار دهنده و محافظی نیست ،یک آن با واقعیت دردناکی روبرو میشوی و آن این است که دنیا و طبیعت از کشتن شرم ندارند و هیچکس نمیتواند کاری کند، نمیشود اعتراض کرد، امیدی برای تغییر نیست، همه کاملا بی دفاع و شکننده اند. هیچوقت فکر نمی کردم همین هفته همچین زلزله ای در ایران اتفاق بیفتد. وقایع اینچنینی واقعا رنج آور و دردناک اند. آدم نمی داند چه بگوید و همزمان نمی تواند چیزی نگوید چون درد مادر گفتن است.  انچه هست استیصال است و رنج. 
اگر کمکی از دستتان ساخته است دریغ نکنید. اگر در حال جمع آوری کمک در خارج از کشور هستید و مراکز معتبری برای این کار میشناسید همرسان کنید و اطلاعات را در اختیار دیگر دوستان قرار دهید
.
.
از یاد نبریم که تعداد تلفات بالای زلزله در ایران رابطه تنگاتنگ با بی کفایتی مسئولین، فساد و ساختمان سازی غیر استاندارد و البته خرج کردن اموال مردم خارج از مرزهای ایران دارد (در شرایطی که هر لحظه برای زیر آوار ماندگان میتواند مرگ زا باشد، روستاهایی که فاصله کمی با مرکز زلزله دارند هنوز کمک و حتی آب خوردن و پتو و .. دریافت نکرده اند. این در حالیست که با پول همین مردم در کشورهای دیگر بیمارستان میسازند) * #Voltaire
#earthquake #Lisbon_earthquake #earthquake_Iran #Iran

#زلزله_کرمانشاه #تسلیت #کمک_رسانی