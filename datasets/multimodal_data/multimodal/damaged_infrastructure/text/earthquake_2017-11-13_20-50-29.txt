.
مـــرگ مـــی آید ، دیگــر تـو به مــن سخت نگیر
زنـدگــی را دو-سه روز از مـــن خـــوشبخت نگیر
زیــــــر آوار به آغــــوش تـــو دل مــــــی بــــندم
این خوشی را دو-سه روز از مــن سرسخت نگیر
**مرگ را می شود از روزنه ی نوری دید**
.
خاطـــراتم همه اینــست...اتاقی که نبود
خانه لــرزید ، منو شــب و چراغی که نبود
مادرم گفت کمک ...خواهرم از خواب پرید
آخرین صحنه همیـن بــود و طاقی که نبود
**دختری مُرد که در خانه عروسک میخواست**
.
شهــر من زیـــر تلـــی خـاک تقلا می کرد
مرگ را تلویـزیون یــکــسره حاشا می کرد
زیــــــر آوار پــــدر مُــرد ، پسـر مُـــرد ولی
کشورم داشت فقـط فیلم تماشا می کرد
**سقف این خانه برای کمرم سنگین ست**
.
خاطـــــرات آمـــدُ در فـکر ، کجاها رفتم ! 
بم فرو ریخــتُ مـــن هم به تماشا رفتم
نــــذر کـــــــردم که بلا دور شود از خاکم
همه مُــــردند ولــــی من به مصــلا رفتم
**مادرم گفت برای تو دعا کافی نیست**
.
شهر لـرزیدُ ستـــون هـا همه بی صبــر شدند
شهر مـــــــا دود شـــدُ مــــردم ما ابــر شدند
لحظه ای بیش نشد...سقف فـــرو ریخـتُ بعد
خـــانه هامان همــه با زلـــزلــــه ای قبر شدند
**سر در شهر فقط فاتحه ای می خوانند**
.
مادرم مُـرد و این مسئله ای نیست که نیست
بین مرگ من و تو فاصله ای نیست که نیست
ســــوژه ای بود که دیــــروز به اتمــــام رسیــد
بنویسیــد دگر زلــزلــــــه ای نیست که نیست
**آخرین زلزله در شهر شما می آید**
.
درد دارم،نگــــذارید کــــه بیهــــوش شـوم
زیـر خاکستـــرمُ آتش خــــامــــوش شــوم
نگذارید فقط ایــن دو-سـه روزی که گذشت
زیــــر آوار بمیــــرم و فـــــرامــــوش شــوم
**دستی از زیر تلی خاک کمک می خواهد**
.
#احمداميرخليلى
#کرمانشاه #تسلیت 
#prayforkermanshah #earthquake #iran