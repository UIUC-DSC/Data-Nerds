Już co najmniej 75 osób zginęło, a 28 uznano za zaginione, w wyniku powodzi i osunięć ziemi spowodowanych ulewnymi deszczami, które nawiedziły w ubiegłym tygodniu północny Wietnam. Rannych zostało ok. 40 osób. Trwają poszukiwania zaginionych oraz prace nad naprawą uszkodzonej infrastruktury. Poprzedni bilans ofiar, z piątku, mówił o 54 ofiarach śmiertelnych i 39 zaginionych. Ulewy zniszczyły ok. 250 domów; częściowo zalanych zostało 30 tys. gospodarstw i ponad 22 tys. hektarów pól ryżowych. W wyniku powodzi zdechło ok. 10 tys. sztuk bydła i 300 tys. sztuk drobiu. Więcej w serwisie rp.pl. fot.AdobeStock