Today's reading.... ફ્યુઝન ... ગીતા જ્ઞાન, કર્મ અને ભક્તિનો ત્રિગુણયોગ છે. જ્ઞાન બુદ્ધિનું, કર્મ પરિશ્રમનું અને ભક્તિ નિષ્ઠાનું કાર્યક્ષેત્ર છે. જ્ઞાન એટલે શું કરવું, કર્મ એટલે કેમ કરવું અને ભક્તિ એટલે કોના માટે અથવા શા માટે કરવી તે. આ ત્રણેયનો સંયોગ એટલે કર્મયોગ. ગીતાનો ત્રિગુણયોગ આ માટે સચોટ દિશાનિર્દેશ કરે છે. સામાન્ય રીતે જ્ઞાન એટલે પુસ્તકીય અથવા શાસ્ત્રીય માહિતી એવો અર્થ કરાય છે. આ એક અધૂરો અર્થ છે. જ્ઞાનને ગીતકાર (4/19) અગ્નિની ઉપમા આપતા કહે છે, 'જેના સઘળાં કર્મો જ્ઞાનરૂપી અગ્નિમાં તપીને શુદ્ધ થયા છે, તે જ્ઞાની'. તપ એટલે તીવ્ર અનુભૂતિ. જાત અનુભવથી જાણવું એ તપ. કર્મ શબ્દમાં 'અનાસક્તિ' અધ્યાહાર છે. અનાસક્ત કર્મ એ જ કર્મ. એકનિષ્ઠ જોડાણ એ કર્મ. આ અર્થમાં શ્રીકૃષ્ણ 'વ્યવસાયાત્મિકા બુદ્ધિ' ની (2/41) સુંદર વિભાવના આપે છે. જેને આધુનિક વિદ્વાનો પ્રોફેશનાલીસમ કહે છે. પ્રીફેશનાલીસમ એટલે કાર્ય કરવા માટેનો સર્વશ્રેષ્ઠ અભિગમ. 
ભક્તિનો આપણે બહુ જ સંકુચિત અર્થ લીધો છે. ટીલાં ટપકાં કે સાંપ્રદાયિક કર્મકાંડોને ગીતાના ભક્તિયોગ સાથે દૂર-દૂરનો સંબંધ નથી. બારમા અધ્યાય ભક્તિયોગમાં ગીતાકારે આદર્શ માનવ્ય લક્ષણો ગણાવ્યા છે. જે વત્તેઓછે અંશે સહુ માં જોવા મળે છે. જેમાં આ ગુણોનો જેટલો વધારે અંશ તે એટલો વધારે સારો ભક્ત! ગીતાના ભક્તિયોગને એક શબ્દમાં મુકવો હોય તો તે છે 'એટિટ્યૂડ'! આમ મેનેજમેન્ટની ભાષામાં કહીયે તો જ્ઞાન, કર્મ અને ભક્તિ અનુક્રમે અંડરસ્ટેન્ડિંગ, એપ્રોચ અને એટિટ્યૂડ નું ફયુઝન છે. આમ જ્ઞાન, કર્મ અને ભક્તિનો સમન્વય ક્વોલિટીની પરફેક્ટ ફોર્મ્યુલા છે. ~ અશોક શર્મા 
#ad #ameedarji #PositiveChange #TodaysReading #Reading #AshokSharma #Happiness #Positivity #Peace #Learning #Attitude #Approach #Understanding #Quality #Professionalism #Fusion #Geeta #BhagwadGeeta #શ્રીકૃષ્ણ #ShreeKrishna #LordKrishna #Intellect #HardWork #Honesty